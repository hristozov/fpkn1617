Задания
=======

Общ вид на заданието
--------------------
Всяко задание е в отделна поддиректория. В нея се съдържат:
- `assignment.scm` / `assignment.rkt` / `assignment.hs` - тестове за заданието
- `README.md` - условие

`assignment.scm` съдържа unit тестове, чрез които можете да проверите веднага верността на решението си, чрез изпълнение на файла от вашата среда за разработка. Тези тестове са само за ваше улеснение и можете да не се придържате към тях, стига процедурата във финалното ви решение да е с правилното име.

Изпращане
---------
За да е валидно едно решение (т.е. да бъде оценено с ненулева оценка) трябва да са изпълнение следните условия:
- името на файла да е от вида `XX_YYYYY.scm`, където `XX` е номерът на заданието, а `YYYYY` е факултетният ви номер; например: `01_80123.scm` или `05_80321.scm`.
- името на процедурата да е същото като даденото в условието и в `assignment.scm` (или `assignment-X.scm`)
- да се придържа към R6RS Scheme стандарта, да няма синтактични или други грешки и т.н. (първо се уверете, че кода ви работи във вашата среда за разработка)
- решението да е изпратено в съответното задание в [Moodle курса](https://learn.fmi.uni-sofia.bg/course/view.php?id=2761)

Оценяване
---------
За да се оцени решението се изпълняват тестове върху процедурата. Част от тестовите примери са в `assingment.scm` файла във всяко задание, но това обикновено не са всички тестови примери, които ще се използват за оценяване.

Тестовете за оценяване на домашните няма да изпробват третирането на невалидни входни данни, тъй като този въпрос е извън обхвата на текущия курс. Разбира се, остава възможността да бъдат подавани „странни“ валидни входни данни.

_При оценяването се взимат предвид различията между Chez Scheme, [repl.it](http://repl.it/) и DrRacket. Достатъчно е решенията ви да работят в една от двете среди._

_Решения със синтактични или други грешки, водещи до невъзможност за изпълнение на каквито и да било тестове, няма да получават никакви точки. За да избегнете тази неприятна ситуация, изпробвайте кода си преди да го изпратите в Moodle. Дори решението ви да не е съвсем вярно, то може да мине част от тестовете._

Обратна връзка
--------------
Ако изпратите решенията си достатъчно рано, ще ви изпратя обратна връзка, която включва коментар и предварителна оценка. Дори да имате проблем с решаването на задача, можете да изпратите решението си в Мудъл и ще се опитам да ви помогна с коментара си.

Разбира се, това не важи за решения, изпратени в последната минута. :)

Защита
------
За получаване на оценки за текущ контрол, в края на семестъра ще минавате през задължителна защита на вашите решения - кратка проверка, целяща да гарантира, че наистина вие сте си писали домашните. Според резултатите от защитата точките ви се превръщат в оценки.

**Ако някой не е в състояние да аргументира свое решение, то той/тя няма да получи никакви точки за даденото домашно.**

Списък на заданията
===================
* [Задание 1](01/)
* [Задание 2](02/)
* [Задание 3](03/)
* [Задание 4](04/)
